# Звіт-ретроперспектива до лабораторної роботи №3 та проекту
## Дровольського Ярослава, К-29

У проекті я реалізував гру «Шахи» людини з комп’ютером через графічний інтерфейс. У процесі написання гри я використовував бібліотеку SFML.
1. Які конкретні задачі планували вирішувати за допомогою цієї бібліотеки?

SFML я використовував для написання графічного інтерфейсу та графічного представлення фігур і дошки.

2. Чому було обрано саме цю бібліотеку, а не аналоги?

Я використав SFML через те, що вона надає всі необхідні для мого проекту інструменти (спрайти, обробка подій тощо). Крім цього, за допомогою SFML можна відносно швидко написати графіку – а це дає можливість сконцентруватися на логіці гри.

3. Наскільки просто та зрозуміло було отримати, встановити, налаштувати та почати використовувати цю бібліотеку?

Я працював у Visual Studio і використав NuGet Manager, тому для встановлення та налаштування бібліотеки потрібно було завантажити SFML (через NuGet) та змінити деякі налаштування проекту.
(https://www.youtube.com/watch?v=on7U-90gfrI)

4. Наскільки зрозумілою та корисною була документація бібліотеки?

Документація SFML досить зрозуміла: для кожного класу є список всіх методів та їх короткий опис. Я звертався до документації, коли потрібно було дізнатися, що робить той чи інший метод або детальніше подивитися, які параметри він приймає. Загалом, документація для мене була корисною.
Також, окрім документації, я звертався до перекладу офіційного tutorial (https://habr.com/ru/post/278977/).

5. Наскільки було зрозуміло, як саме використовувати бібліотеку, які класи/методи/функції використовувати для вирішення поставлених задач?

В більшості випадків призначення класів/методів були інтуїтивно зрозумілі. Якщо у мене виникали питання щодо класів/методів, я читав документацію та шукав інформацію в Інтернеті – це і давало відповідь на моє запитання.

6. Наскільки зручно було використовувати бібліотеку, чи не треба було писати багато надлишкового коду?

Загалом використовувати бібліотеку було зручно, але потрібно було писати деякі стандартні рядки для певних задач. Наприклад, щоб створити спрайт, потрібно було спочатку створити об’єкт класу Texture, потім завантажити в нього текстуру, потім створити об’єкт класу Sprite, а далі за необхідності вказати частину текстури для відображення та масштаб. Такі послідовності рядків легко знайти в tutorial чи в Інтернеті. А далі під час активного використання такий код поступово стає зрозумілим і проблем не виникає.

7. Наскільки зрозумілою була поведінка класів/методів/функцій з бібліотеки?

Класи та методи в SFML мають інтуїтивні назви, тому особливих проблем з розумінням поведінки не виникало. Хоча були нюанси, про які треба було читати (наприклад поведінка об’єктів класу Event).

8. Наскільки зрозумілою була взаємодія між різними класами/методами/функціями цієї бібліотеки, а також взаємодія між бібліотекою та власним кодом?

Взаємодія між SFML та моїм кодом прозора: в обробниках подій розглядаємо можливі варіанти (наприклад, в обробнику подій для кліку мишкою ми розглядали варіанти, де відбувся клік) і викликаємо відповідну функцію, яка робить потрібні зміни в дошці (в структурі даних). А вже потім, незалежно від того, які зміни відбулися і чи вони взагалі відбулися, на кожній ітерації game loop викликається метод update(), який відмальовує вікно.

Взаємодія класів SFML один з одним складалася з таких послідовностей коду, які описані у попередньому пункті.

Я старався винести головний ігровий цикл, обробники подій, 
прораховування ходів, механізм «биття» фігури, ініціалізацію дошки з функції main() у окремий клас Game. Для того, щоб запустити гру потрібно лише створити об’єкт класу Game та викликати в нього метод exec().

9. Чи виникали якісь проблеми з використанням бібліотеки? Чи вдалось їх вирішити, як саме?

Під час використання бібліотеки в мене виникла проблема з тим, що при наведенні курсора на деякі об’єкти відбувалися графічні артефакти. Після додавання синхронізації частот екрану і програми (setVerticalSyncEnabled(true)) проблема була вирішена.
В цілому, з використанням бібліотеки не виникало особливих проблем, бо вона досить зрозуміла + є якісна документація та офіційний tutorial.

10. Що хорошого можна сказати про цю бібліотеку, які були позитивні аспекти використання бібліотеки?

SFML має такі позитивні аспекти:
-	Прозорість класів, їхньої поведінки, методів
-	Зрозуміла документація
-	Достатня кількість посібників, статей, відеоуроків в Інтернеті
-	Якщо є якісь запитання, як саме щось реалізувати, то відповіді на них можна знайти на StackOverflow чи на подібних сайтах
-	Потрібно відносно мало коду, щоб створити першу програму, яка має назву «SFML Works!» (аналог «Hello world»).Причому цей код є на офіційному сайті 
(https://www.sfml-dev.org/documentation/2.5.1/index.php) 


11. Що поганого можна сказати про цю бібліотеку, які були негативні аспекти використання бібліотеки?

Єдиний такий аспект – це те, що створення графічних об’єктів та їхнє відмалювання треба робити вручну: спочатку його створити, задати позицію, потім відобразити за допомогою window.draw().

12. Якби довелось вирішувати аналогічну задачу, але вже враховуючи досвід використання в цій лабораторній роботі, що варто було б робити так само, а що змінити? Можливо, використати інші бібліотеки, чи використати інші можливості цієї бібліотеки, чи інакше організувати код, чи ще щось?

На мою думку, можна було б розбити код на більшу кількість файлів для покращення читабельності.
